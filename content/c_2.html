<link  rel='stylesheet'	type='text/css'	href='content_styles.css'>
<p>Manuellterapeuter er  eksperter på muskel- og skjelettsystemet.</p>
    <p>Alle manuellterapeuter har en toårig mastergrad utdanning i manuellterapi i tillegg til grunnutdanning  i fysioterapi. Det tar minimum 7 år å bli manuellterapeut.  I Norge er det Universitetet i Bergens som utdanner manuellterapeuter.Manuellterapeuter er primærkontakter. Det vil si du kan gå rett til manuellterapeut og få trygderefusjon. Det er ikke nødvendig med henvisning. Du kan oppsøke manuellterapeuter på lik linje som til fastlege dersom det er muskelskjelett plager du trenger å få vurdert.</p>

    <p>Manuellterapeuter undersøker, vurderer og behandler plager i muskel-/skjelettsystemet.Gjennom grundig undersøkelse og kunnskap om andre sykdommer kan manuellterapeuter stille en diagnose. De kan differensialdiagnostisere, det vil si skille mellom sykdommer i muskel- og skjelett og andre sykdommer med samme symptomer (for eksempel brudd, skader, kreft eller inflammasjon). I undersøkelsen kan manuellterapeuten rekvirere bildediagnostikk (røntgen/MR/CT) og henvise til spesialist.  Manuellterapeut kan også sykmelde.</p>
    <p>Behandlingen er gjerne en kombinasjon av manuelle teknikker som bla. ledd-manipulasjon, mobilisering og bløtvevsbehandling. Det er også viktig med aktivitet som øvelser, trening, råd og veiledning. Målet er å dempe smerte, bedre funksjon og gi pasienten innsikt, kunnskap og hjelp til å behandle seg selv. </p>